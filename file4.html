<html>
<head>
<title>Trullo di alberobello </title>
<link rel="stylesheet" type="text/css" href="css/home.css">
</head>
<body>
<br>
<center>
<div id="ciao">
	  Il trullo di Alberobello
</div>
</center>
	<br>
	<br>
<center><img src="img/trullo.jpg"></center>
	<br>
<br>
<i>
<div id="quando">

	Il trullo è un tipo di costruzione conica in pietra a secco tradizionale della Puglia centro-meridionale. I trulli venivano generalmente edificati come ricoveri temporanei nelle campagne o abitazioni permanenti per gli agricoltori. Buona parte dell'agglomerato di Alberobello nella città metropolitana di Bari (provincia di Bari), e fino agli anni '50 anche il comune di Villa Castelli in provincia di Brindisi, è costituito da trulli.

Il trullo costituisce un perfezionamento del modello preistorico della thòlos, presente in varie zone d'Italia e del Mediterraneo; i trulli si distinguono per la continuità d'uso di cui sono stati oggetto.[1] Nonostante nelle zone di sviluppo dei trulli si rinvengano reperti archeologici di epoca preistorica, o fondazioni di capanne in pietra risalenti all'età del bronzo, non esistono trulli particolarmente antichi: i più antichi ancora esistenti sono databili alla fine del XVII secolo a ridosso dell'altopiano pugliese della Murgia.

Le origini delle costruzioni a trullo in Puglia e in particolare dei Trulli di Alberobello - dichiarati dal 6 dicembre 1996 Patrimonio mondiale dell'umanità dall'UNESCO - sono oggetto di ricerche e dibattiti.
</div>
</i>
<br>
<br>
<br>
<div id="select">
	<a href="file1.html">Home </a><br>
	<a href="file2.html">Foresta Umbra </a><br>
	<a href="file3.html">Grotte di Castellana </a><br>
	Trulli di Alberobello<br>
	<a href="file5.html">Castel del Monte  </a></div>
</body>
</html>